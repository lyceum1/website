---
title: Адміністрування сайту
---

## 1. Як перейти до панелі адміністрування?

[Посилання на панель адміністрування](/admin) знаходиться внизу будь-якої сторінки. Також можна перейти напряму: `https://<domain>/admin`.

{{< image file="admin_link.png" ratio="16to9" >}}

Далі потрібно натиснути кнопку **Увійти**, щоб відкрилась панель для вводу емейлу та паролю.

{{< image file="netlify_cms_landing.png" ratio="16to9" >}}

У відповідні поля форми потрібно ввести дані та натиснути кнопку для входу.

{{< image file="login_widget.png" ratio="16to9" >}}

{{< image file="login_widget_filled.png" ratio="16to9" >}}

Після вищеописаних дій перед Вами має відкритись панель адміністрування.

{{< image file="administration_pane.png" ratio="16to9" >}}

**Зауваження**: реєстрація на сайті закрита, тому потрібно звернутись до розробника, щоб лист із запрошенням був надісланий довіреній людині на електронну пошту.

## 2. Динамічні розділи сайту

Сайт складається з трьох основних розділів:
* Новини
* Навчання
* Про нас

Адміністрування також розділено на три розділи, які по структурі повністю відповідають структурі сайту.

{{< image file="admin_pane_expanded.png" ratio="16to9" >}}

Для редагування сторінок, які не є складеними підрозділами, потрібно натиснути на заголовок основного розділу сайту, щоб отримати доступ до редагування сторінки. До прикладу, `Навчання > Розклад`.

{{< image file="admin_simple_example.png" ratio="16to9" >}}

На сайті є дропдауни-меню, вкладені в дропдауни основних розділів, наприклад:

{{< image file="dropdown_example.png" ratio="16to9" >}}

Для редагування їхнього вмісту потрібно натиснути на відповідний заголовок відповідного підрозділу сайту, тобто з прикладу це буде `Навчання > Бібліотека`.

{{< image file="dropdown_example_admin.png" ratio="16to9" >}}

## 3. Медіа-бібліотека

Панель адміністрування підтримує зручний інтерфейс для керування медіа-файлами. На основній сторінці є кнопка, яка відкриває модальне вікно для керування контентом.

{{< image file="media_button.png" ratio="16to9" >}}

{{< image file="media_modal.png" ratio="16to9" >}}

Контроли є досить інтуїтивними, тому додаткового опису не потребують. Слід зазначити, що ця колекція файлів є загальнодоступною для всього сайту.

## 4. Новини

Редагування новин трішки відрізняється від редагування всіх інших сторінок, оскільки кожна новина має додаткові властивості: час публікації, превʼю-зображення та заголовок (заголовки та нові сторінки решти розділів сайту можуть бути доданими тільки розробником). Отож, новину можна додати декількома способами: послідовністю дій `1 > 2` або натиснувши на кнопку **Створити Новину** (`3`).

{{< image file="create_news.png" ratio="16to9" >}}

Після цих дій перед Вами відкриється сторінка редагування новини.

{{< image file="edit_news.png" ratio="16to9" >}}

* Заголовок новини рекомендується робити довжиною не більше восьми великих слів.
* Картинка відображає те, що буде показано в превʼю новини. **Зображення повинно мати співвідношення сторін 3:2**, при інших розмірах воно буде автоматично обрізане. Зображення можна завантажити в медіа-бібліотеку, яка стосується конкретної новини і обрати його звідти або вставити посилання на зображення [зі списку](/aux/presets), який ми підготували для Вас.
    {{< image file="select_predefined.png" ratio="16to9" >}}

    {{< image file="predefined_list.png" ratio="16to9" >}}

    {{< image file="insert_predefined.png" ratio="16to9" >}}

    {{< image file="predefined_success.png" ratio="16to9" >}}

* Дата публікації, за замовчуванням, вказує на поточний час, але редактор, за бажанням, може її змінити. **Зауваження**: якщо вказати дату в майбутньому, то від цього новина автоматично **не** розміститься.
* Детальний опис керування вмістом новини наведений у розділі **[Керування вмістом сторінки](#5-керування-вмістом-сторінки)**, оскільки ця частина спільна для всіх розділів сайту.

## 5. Керування вмістом сторінки

Як Ви вже могли помітити, на правій панелі знаходиться превʼю сторінки, щоб під час редагування можна було одразу бачити, як сторінка приблизно виглядатиме на сайті.

Вміст новини підтримує два варіанти редагування: звичний для всіх [RichText](https://en.wikipedia.org/wiki/Rich_Text_Format) та [Markdown](https://en.wikipedia.org/wiki/Markdown). Останній ідеально підходить для вставки "сирого" HTML-коду, коли потрібно додати якийсь складний елемент ([таблицю](#55-таблиці) тощо).

### 5.1 Гіперпосилання на локальний файл

В розділі **[Медіа-бібліотека](#3-медіа-бібліотека)** було показано бібліотеку файлів, які доступні на всьому сайті. Контроли дозволяють скопіювати шлях до файлу на сайті.

{{< image file="local_link_select.png" ratio="16to9" >}}

Отже, шлях до файлу скопійовано до буферу обміну, залишається лише додати його у вміст гіперпосилання.

{{< image file="local_link_example_1.png" ratio="16to9" >}}
{{< image file="local_link_example_2.png" ratio="16to9" >}}
{{< image file="local_link_example_3.png" ratio="16to9" >}}

### 5.2 Вбудовування документа в сторінку

Вимагається, щоб деякі документи можна було переглядати прямо на сторінці сайту, не завантажуючи документ, тому таку можливість було додано. Єдине обмеження: це можливо тільки для PDF-файлів, тому файли будь-яких інших розширень (docx, pptx, etc.) потрібно конвертувати в PDF. Також не потрібно додавати файл із посилання на сторонній ресурс, оскільки сторонній ресурс може блокувати доступ ліцейському сайту по принципу [CORS](https://developer.mozilla.org/en-US/docs/Web/HTTP/CORS).

**Зауваження**: на даний момент всі такі файли зі старого сайту конвертовано в PDF та завантажено на новий сайт.

{{< image file="pdf_add.png" ratio="16to9" >}}

Під час додавання документа дуже важливо обрати його реальні пропорції, оскільки це впливає на те, як саме документ буде відображатись на сторінці. Неправильно обрані пропорції просто викривлять його. Також є одне суттєве обмеження: на правій панелі з превʼю сторінки технічно важко додати превʼю документа. Така поведінка, досить ймовірно, буде удосконалена в майбутньому. 

{{< image file="pdf_select.png" ratio="16to9" >}}

**Зауваження**: не рекомендується вбудовувати PDF-файли без необхідності, оскільки це значно впливає на зниження швидкості завантаження сторінки і на користувацький досвід вцілому. Цю можливість треба використовувати лише там, де це вимагається, а в решті випадків — гіперпосилання на завантажений на сайт файл.

Далі на прикладі плану заходів для патріотичного виховання наведено документ, який вбудовано в сторінку.

{{< pdfjs file="/about/training/activity/plan.pdf" ratio="4to3" >}}

### 5.3 Зображення

Зображення додається подібним до документа чином, але головна відмінність в тому, що розмір `Великий` потрібно обирати тільки тоді, коли фотографія містить багато деталей і повинна бути більшого розміру. За замовчуванням, зображення розміщується в контейнер 16:9.

{{< image file="image_add.png" ratio="16to9" >}}

{{< image file="image_example.png" ratio="16to9" >}}

### 5.4 YouTube-відео

Є можливість додати YouTube-відео, яке буде відтворюватись прямо на сторінці. Для цього потрібно вказати ідентифікатор відео. Ідентифікатором відео є значення, яке йде після `v=` в URL-адресі відео.

{{< image file="youtube_video_id.png" ratio="16to9" >}}

Цей ідентифікатор треба вставити у відповідне поле віджета.

{{< image file="youtube_select.png" ratio="16to9" >}}

{{< image file="youtube_example.png" ratio="16to9" >}}

### 5.5 Таблиці

Візуальне редагування таблиць є досить складною задачею, тому, на даний момент, створювати таблиці можна тільки прямим вставлянням HTML-коду у вміст сторінки. Таблиці можна верстати, використовуючи можливості Bootstrap 3, деякі приклади можна знайти на існуючих сторінках:
* Проста таблиця із [розкладом дзвінків](https://lyceum1.netlify.app/study/schedule/)
{{< image file="table_simple.png" ratio="16to9" >}}

* Складна таблиця на прикладі [графіка вступних екзаменів 2021-го року](/news/2021/05/25/hrafik-vstupnykh-ispytiv/)
{{< image file="table_complex.png" ratio="16to9" >}}

**Зауваження**: таблиці треба обгортати в додатковий `<div class="table">`, щоб до таблиці автоматично додавався горизонтальний скрол-бар на маленьких екранах.

<style>
    .embed {
        border: 2px solid #6aae7a;
    }
</style>
